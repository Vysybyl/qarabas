---
layout:     post
ref:		ending
lang: 		it
title:      "Testimonianza"
subtitle:   "Un finale approssimativo"
date:       2017-10-26 12:00:00
header-img: "img/ending.jpg"
---

Scrivere un finale è sempre un'invenzione, poiché la vera scrittura implica testimoniare qualcosa che è già avvenuto. Persino la lettera di un suicida - probabilmente la forma più estrema di finale scritto - è un tipo di finzione. Nonostante ciò, mi prenderò questa libertà che mi viene donata e terminerò questo esperimento come meglio desidero.

Ho già fatto i bagagli per pesarli e sapere quanto posso portare di più. L'azione è risultata strana poiché si è mostrata vuota del simbolismo usuale. Guardo il mio zaino, vecchio e arancione, accasciato sul pavimento senza alcun senso particolare, e sento che siamo uniti da similitudine e fratellanza. Sono una vecchia borsa sporca, riempita per le ragioni sbagliate, riversa sul pavimento.

Ho cominciato il mio viaggio in cerca di una perdita, perché sapevo che stavo portando con me i miei vecchi fardelli e demoni come una vecchia pelle. Mi sono affidato al viaggio e ho provato a consegnarmi con sincerità e dedizione alle mie passioni, intuizioni e ossessioni. Ho abbracciato le mie paure. Il ritorno ne solleva una nuova. In verità: non posso tornare. Ho temuto per un certo tempo che rientrare nella vecchia citta mi avrebbe rigettato nel pozzo di disperazione che ho condensato nelle prime pagine di questo blog. Questo è improbabile perché ora so che quella disperazione era una scelta.

Non sono salvo. La radice delle mie azioni mi è ancora ignota, e i loro frutti causano spesso dolore e dispiacere a me e a quelli che mi circondano. Su di ciò non ho alcun controllo.

Tuttavia, esiste un modo: posso mettere alla prova la più saggia delle mie saggezze e la più forte delle mie passioni e sperare per il meglio. Aver fede - non in un ordine soprannaturale - ma nei miei compagni.

Qui mi hanno fermato per chiedermi delle direzioni almeno una mezza dozzina di volte. Non c'è nulla nel mio aspetto che mi distingua da un altro latinoamericano. Devo credere che i miei simili condividano un po' del mio dolore, che non abbiano più risposte di quelle che ho io, e che - ciononostante - essi seguano o seguiranno un imperativo simile: fai del tuo meglio, sii gentile, sincero e saggio, perdona se ne hai l'occasione, cura se ti imbatti in una ferita e dì "mi dispiace" ogni volta che ti sbagli.

Eppure si pone una nuova domanda: "Perché nessuno di quegli esseri umani - che la storia, i culti o le leggende hanno tratto fino ai nostri tempi come pienamente realizzati o illuminati - ha mai scritto una singola parola?"

Sarà un indizio che la dannazione aleggia sempre sulle lettere? Se è così, il metodo che mi sembra di aver trovato non è altro che una trappola e non mi lascerà altro che la solitudine della pagina e un'anima vuota. Se è questo il caso, possa io almeno lasciare dietro di me una buona storia e possano altri trovare un bene maggiore al leggerla e riconoscere le mie pecche.