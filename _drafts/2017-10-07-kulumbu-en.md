---
layout:     post
ref:		kulumbu
lang: 		en
title:      "Kulumboo"
subtitle:   "Freedoms"
date:       2017-10-07 12:00:00
header-img: "img/kulumbu.jpg"
---

Sometimes groups of runaway slaves took shelter in remote areas funding small hidden villages; some of those still exist today.

What I call Kulumboo is an eco-village on the coast, located between a huge coconut plantation and the mouth of a small river two hours walking from the nearest town. I get there in one hour on a shuttle jeep by paying four times the average price for the same distance on a public bus. I know two types of communities: squats and those which survive by squeezing the visitors. Kulumboo seems of the second type.

Together with me on the jeep there are three women who are attending a self-development course at the village and a couple, Tex and Domitille. I met her shortly before in a pastry shop. I helped her taking a liquor from the last shelf, to which she replied with a blonde and slightly contemptuous "thanks" - very French, I thought. Instead we become friends while the bags are loaded on the car hood, and I discover that they are both South Americans. I sit in the back with Tex.

I am tall, but compared to him I feel delicate. His skin is baked by several surf seasons and he's got a sort of scar under the right eye, of which I will not ask for the story. In between the car's bumps, trying to leverage on our legs in order not to be shaken too much, we speak about practical things: work, internet connections in remote areas, bio-construction. He's a lawyer, he tells me, and she is also working remotely. We share some doubts on the good faith of Kulumboo's economical system.

When we arrive it must be around seven and it's already dark. I rapidly find myself alone. The two girls at the reception are not particularly interested in helping me, but I have a map drawn on the diary, the light of the mobile phone and the directions to reach the house where is the room I rent, at the end of the village. All constructions are one or two stores high, surrounded by wide stretches of vegetation more or less thick. After about ten minutes I reach a group of three houses. I discard the one with the washing-machine ("we only have the washtub" I remember the owner saying) and I point to the second one. It's the right one.

The jungle at night makes a hell of a racket.

---

I miei giorni a Kulumbù scorrono troppo veloci. Stare sette o otto ore al PC mi risulta molto difficile dopo aver visto la foce e il mare. Le zanzare non mi danno tregua e, dopo aver sperato nell'infinito potere dell'olio essenziale di lavanda, finisco per usare una camicia a maniche lunghe, pantaloni e calze per tutto il tempo che passo al lavoro. A fine pomeriggio mi cambio e mi butto in acqua.

La vita del villaggio è strettamente legata al ritmo del sole: alle dieci sono già tutti a dormire; nonostante ciò riesco a farmi un bagno al giorno, qualche buona chiacchierata con i miei ospiti e un po' di meditazione guidata in una delle tende comuni. Forse per il mio sguardo diffidente, sento di non essere cercato da chi mi sta attorno. Neppure con Tex e Domi riesco ad incontrarmi tutti i giorni. La solitudine è grande ma piena e viva. Non è disperazione urbana. 

Le mie braccia magre sotto la doccia sembrano appartenere a un corpo non mio. L'acqua è calda e con la luna nuova le pareti si popolano di insetti, una mantide, un millepiedi e qualche falena. Non so i nomi di tutti gli animali che mi possono mordere.

La notte spesso la casa rimane vuota. Mi arrischio ad aprire le grandi porte a vetri che danno sul giardino scuro. Sdraiato nell'amaca, suono piano qualche scala greca e orientale.

---

È solo il penultimo giorno, un sabato, che ho tempo per una ricognizione completa. Dopo aver lavorato ancora qualche ora di mattina, mi aggiro per il villaggio con lo zaino in spalla. Mi hanno avvisato dei furti (l'ultimo è accaduto due notti prima) e per questo mi tengo stretto il mio Dell di cinque chili sul groppone; anche quando entro in acqua sotto un cielo che minaccia pioggia lego lo zaino a una panchina e lo posiziono in modo che il suo arancione spento sia visibile anche da lontano. 

"Due o tre *capanga* con un paio di pistole potrebbero passare al pettine tutto il villaggio, casa per casa, prima che arrivi la polizia" ha detto Tex menzionando il fatto che la casa dove dormono non ha serrature. La mia neppure. Viene dalla metropoli, lui, ed è avvocato.

Quel giorno li incontro alla foce. Spiego a Domi la ricetta del tiramisù mentre stiamo a mollo guazzando nell'acqua tiepida, ma ripartiamo tutti la mattina dopo e io voglio dare un ultimo sguardo a quest'oceano.

Li lascio nel fiume, appena le loro teste a emergere dallo specchio che riflette il cielo plumbeo e le prime costruzioni del villaggio. Devo passare una linea di terra larga forse cento metri per raggiungere il mare. Lo vedo. Per la prima volta non c'è nessuno. Nessuno da nessuna parte. Né sulla spiaggia, né in acqua. Non si distingue neppure una figura nel palmeto o alla foce, al di là della quale le piante in file regolari continuano estendendosi a perdita d'occhio. Nessun edificio.

Comincio a correre su e giù lungo la costa, e a gridare a pieni polmoni: "Uuuh!" per tutta la durata del fiato, facendo risuonare il richiamo alto nelle cavità nasali e contro i fronti d'onda. Saltello. Faccio la ruota un paio di volte. Il cielo sopra di me è rigonfio di nuvole. Le onde chiamano. Il calore dell'acqua quando il mio piede destro la tocca mi rassicura. Continuo a ululare, camminando a passi rapidi sferzando le creste, mulinando le braccia, finché un'onda non mi bagna la vita. La mia euforia rallenta e l'ululato si placa. Guardo il mare respirare come un essere colossale. Il suono della risacca e le spinte dell'acqua contro il mio corpo mi fanno sentire che è cosciente della mia presenza.

"Fammi vedere qualcosa!" - grido, e l'onda risponde mugghiando.

"Fammi vedere qualcosa!" grido più forte, battendo le palme contro la superficie dell'acqua.

"Sono qui!" grido, camminando contro l'onda in tono di sfida. "Fammi vedere qualcosa!"

"Sono qui! Sono qui!"

Mi dimeno. Cerco quasi di correrle incontro.

"Sono qui! Fammi vedere qualcosa!"

"Sono qui!" rispondo all'onda.

"Sono qui!" grido ancora prima di lasciarmi cadere in avanti.

"Sono qui!" grido rialzandomi. E mi rituffo.

Mare, mare e poi mare. Il suo corpo e il mio comunicano come quelli di due amanti in lotta. Fammi vedere qualcosa.

"Sono qui!" - la voce in gola

"Sono qui" - ora suona estranea

"Sono qui" - e la possanza dolce delle onde

"Sono qui" - che mi ringhia contro

"Sono qui" - si condensa in quest'affermazione

"Sono qui".

Mi lascio cadere un'ultima volta e cerco riposo nell'acqua.

Sono qui.

---

Quella notte mi sveglio verso le quattro. Una zanzara è riuscita a intrufolarsi nella zanzariera rammendata che pende sopra il mio materasso. Mi dò alla caccia per qualche interminabile minuto: ogni volta che la luce del cellulare è accesa, la predatrice sparisce; quando riesco a vederla atterrare su una piega di tessuto il mio attacco è troppo lento e impacciato per colpirla. Dopo un po' rinuncio, piantando la faccia nel cuscino con appena l'occhio sinistro aperto e abbagliato dalla torcia del telefono che illumina la rete sopra di me. Comincio a rimuginare sul mio passato. Conto una, due, tre donne che ho amato e che sono totalmente sparite dalla mia vita. "Perché?", mi chiedo. "Perché?!"

La domanda nella notte di Kulumbù sembra lecita e sincera. La lascio galleggiare sul cuscino per un poco. Poi l'abbraccio.

"Basta".

Lascio uscire le lacrime. Sento qualcosa aggiustarsi dentro di me. Prendo il diario e scrivo forse per una mezz'ora.

Il sonno mi è passato totalmente. Fuori già schiarisce. La zanzara ha svolto il suo compito e non si è più fatta vedere. 

A che ora nasce il sole oggi? Google mi da dieci minuti di tempo. Schizzo fuori dal letto e mi vesto al volo. Metto gli scarponi da montagna allacciando appena l'ultimo paio di asole. Piscio seduto nel bagno secco, chiudo il piccolo lucchetto che funge da serratura simbolica per una delle immense porte a vetri e mi avvio correndo verso la spiaggia. 

Faccio un gran baccano sul sentiero di ghiaia e sabbia. So che buona parte del villaggio è già in piedi e spero di non essere scambiato per uno scassinatore in fuga. Passo le capanne di bambù, la tenda della danza, la casa dove Domi e Tex vengono divorati dalle zanzare e continuo a correre. C'è sempre un momento dopo il primo scatto iniziale dato con leggerezza in cui i piedi si appesantiscono e il cuore balza in gola e anche questa volta mi costringe a rallentare e ad aggiustare il passo. Supero i laboratori tessili, la scuola con il parco-giochi, le ultime case.

Attraverso veloce la strada di sabbia da cui sono arrivato, che entra nel villaggio cingendolo da nord. Scendo l'argine sorpassando un gruppo di cespugli, raggiungo la sponda del fiume e lo vedo. 


